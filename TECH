Rozcestník implementace aplikace Grautafel
==========================================

Aplikace je postavena nad knihovnou Qt, přičemž kvůli funkcionalitě
zápisu PDF a informacem o velikostech stránek je k úspěšné kompilaci
vyžadována verse alespoň 5.3.

Nakládání s jednotlivými obrázky zajišťuje třída GT::Image (gtimage.h).
Drží cestu ke zdrojovému souboru a všechny parametry ke způsobu, jakým
se vytvoří příslušná stránka ve výsledném PDF (geometrie, rozsahy barev,
transformace).
Zde je namístě zmínit, že z důvodu úspory RAM jsou jednotlivé disky
načítány z disku, když je s nimi pracováno. To nevypadá moc effektivně,
na druhou stranu jsou však ostatní operace náročnější než načítání obrázku.

„Nad“ touto třídou je postaven GUI widget GT::ImageItem representující 
položku v seznamu obrázků.

Seznam těchto obrázků (včetně GUI) drží třída GT::ImageListWidget. Ta taktéž
zajišťuje metody pro načítání seznamu souborů a zápis výsledného PDF.

Třída GT::ImageView poskytuje náhled na vybraný obrázek a ruční ovládání
polohy rohů tabule. K němu je GT::ViewZoomWidget, který umožňuje měnit
přiblížení.

Téměř vše ostatní jsou různé ovládací prvky, vše dohromady slepuje
GT:MainWidget.

Nakonec GT::HoughTransform je třída držící Houghovu transformaci obrázku
(po prohnání Sobelovým detektorem hran, v. GT::ConvolutionKernel)
a poskytující metody pro získání poloh rohů.

*Přiznávám, systematiku názvů zdrojových souborů a způsob komentování kódů
(tj. anglicko-česky) jsem nedržel příliš konsistentní.*

